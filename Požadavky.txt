Vytvořte program pro transformaci a zobrazení drátového modelu jednoduché grafické prostorové scény složené alespoň ze dvou těles (např. kvádr, jehlan, pravidelný čtyřstěn, …).

Na základě informací z cvičení navrhněte vhodné třídy pro reprezentaci scény obsahující drátové modely různých těles. Použijte řešení pomocí index a vertex bufferu.

Vrcholy těles ukládejte jako body v homogenních souřadnicích a doplňte vhodné další atributy jako je například barva.

Implementujte modelovací transformace posunutí, otočení a změnu měřítka pro jednotlivé objekty scény.

Implementujte perspektivní i paralelní projekci, tzv. transformaci zobrazovacího modelu.

Implementujte pohledovou transformaci, tzv. kameru.

Použijte skládání transformací pomocí násobení matic, využijte aktuální verzi knihovny transforms! (viz Oliva-obsah-ukázky a návody)

Soustřeďte se na správné ořezávání jednotlivých hran zobrazovacím objemem, stačí tzv. přísné ořezání, tj. zahazování hran, které částečně leží mimo zobrazovací objem.

Implementujte interaktivní ovládání myší (rozhlížení) a klávesnicí (WSAD – dopředu, dozadu, vlevo, vpravo), především u definice kamery (třída Camera v transforms).

Pro kontrolu projekce a ostatních transformací je vhodné zobrazovat osy souřadnicového systému scény jako objekt scény (tři barevné úsečky), transformovaný zvolenou projekční a pohledovou maticí, nikoli modelovací transformací.

Doplňte předcházející program pro vykreslení hladkých křivek (Fergusonova, Bézierova a Coonsova kubika) pomocí zadaných čtyř pevných řídících bodů. Použijte definice kubik pomocí matic! Koncové body umístěte ve význačných bodech zvoleného tělesa, například v protilehlých vrcholech krychle. Ostatní body umístěte tak, aby bylo vidět zakřivení křivky v prostoru.


Bonus: doplňte program o zobrazení zadané parametrické plochy definované v kartézských, sférických nebo cylindrických souřadnicích. Lze využít i bikubické plochy v transforms.
Bonus2: vytvořte animaci v čase pro některá tělesa. Může se jednat o pohyb nebo u parametrických těles o změnu tvaru plochy.
Použijte strukturu aplikace navrženou v modulu task2. Případně ji upravte a rozšiřte.
Při hodnocení je důraz vedle funkcionality kladen také na kvalitu návrhu, efektivitu a čitelnost implementace. Vytvořte vhodné třídy implementující dané algoritmy.
Vytvořte si GITový repozitář a pravidelně commitujte postup.
Odevzdávejte prostřednictvím BB (Olivy), před odevzdáním si znovu přečtěte pravidla odevzdávání semestrálních projektů a průběžných úloh.